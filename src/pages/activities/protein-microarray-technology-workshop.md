---
templateKey: activity-post
title: Protein Microarray Technology Workshop
date: 2013-12-14T14:55:00.000Z
description: Radionica o novim tehnologijama u istraživanju raka
activity: workshops
---
Cilj ove radionice je upoznavanje novih tehnologija u istraživanju raka. Microarray tehnologija započeta DNA mikročipovima proširila se i na istraživanja proteina. Danas su čipovi komercijalno dostupni i omogućavaju dobivanje velikih količina podataka u kratkom vremenu. S druge strane, rutinska proizvodnja proteinskih mikročipova složenija je zbog heterogenosti i osjetljivosti samih proteina. Proizvodnja velikog broja različitih proteina u kulturama bakterija, kvasaca ili stanica insekata, za naknadnu imobilizaciju na površini mikročipa, dugotrajna je i skupa; uz to, postavlja se i problem stabilnosti proteina tijekom skladištenja. Razvijeno je nekoliko metoda koje zaobilaze navedene korake a jedna od njih je i 'Multiple Spotting Technique' (MiST). Ovaj eksperimentalni pristup uključuje imobilizaciju plazmidne DNA (s genom za željeni protein) na površinu čipa, te transkripciju i translaciju vezane DNA korištenjem 'cell free' sustava *in situ*, dakle na površini mikročipa.

Radionicu je osmislio i vodio dr. sc. Robert Belužić iz [Grupe za translacijsku medicinu](http://www.irb.hr/Istrazivanja/Zavodi-i-centri/Zavod-za-molekularnu-medicinu/Grupa-za-translacijsku-medicinu "Grupa za translacijsku medicinu") s Instituta Ruđer Bošković, koja raspolaže zbirkom ljudskih gena (>13.500 otvorenih okvira čitanja) te robotiziranim pisačem za proizvodnju čipova. Postojeći kapaciteti omogućuju da se na površinu od nekoliko cm2 imobilizira više tisuća različitih gena te u sljedećem koraku paralelno proizvede isti broj različitih proteina. Nadalje, ovakvi mikročipovi mogu se koristiti za ispitivanje interakcija među proteinima, vezanja DNA i proteina itd.\
\
U sklopu ove radionice polaznici su se upoznali s teorijskom pozadinom ove tehnike i njenim primjenama, kao i praktično sudjelovali u pripremi uzoraka, tiskanju mikročipa te analizi i interpretaciji rezultata.

**Program:**

| 09:00-09:45 | uvodno predavanje „Agilent Microarray Solutions“, dr. sc. Andreas Polten, Agilent Technolgies                    |
| ----------- | ---------------------------------------------------------------------------------------------------------------- |
| 09:45-10:30 | uvodno predavanje „Tehnologija proteinskih mikročipova“, dr. sc. Robert Belužić, IRB                             |
| 10:30-11:00 | pauza za kavu (pokrovitelj AlphaChrom d.o.o.)                                                                    |
| 11:00-12:00 | upoznavanje s opremom SCIENION sciFLEXARRAYER S3 Microarray Spotter & Agilent High-resolution Microarray Scanner |
| 12:00-13:00 | priprema uzoraka i tiskanje mikročipova                                                                          |
| 13:00-14:00 | pauza za ručak (pokrovitelj AlphaChrom d.o.o.)                                                                   |
| 14:00-16:00 | procesiranje i analiza mikročipova, interpretacija rezultata                                                     |