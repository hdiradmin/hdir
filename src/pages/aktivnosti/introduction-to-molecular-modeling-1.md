---
templateKey: activity-post
lang: hr
title: Introduction to Molecular Modeling
date: 2018-10-01T12:20:00.000Z
description: Radionica o in silico metodama molekulskog modeliranja
activity: workshops
---
Cilj radionice je upoznati istraživače koji u svom radu koriste eksperimentalne metode s komplementarnim *in silico* metodama molekulskog modeliranja (MM), posebice s njihovom primjenom u istraživanju molekularnih osnova bolesti. Na radionici će biti predstavljene neke od metoda MM koje se često koriste u interdisciplinarnom istraživačkom radu, kao što su komparativno modeliranje proteina, molekulsko uklapanje, molekulska dinamika, virtualni probir aktivnih kemijskih spojeva, modeliranje kvantitativnog odnosa strukture i aktivnosti (engl. Quantitative Structure-Activity Relationship, QSAR) te utjecaja fizikalno-kemijskih svojstava na ADME/Tox obilježja kemijskih spojeva (engl. Absorption, Distribution, Metabolism and Excretion/Toxicology). Uz kratki opis temeljnih pretpostavki i teorijske pozadine, bit će dani konkretni primjeri iz prakse. U sklopu ove radionice polaznici će i praktično sudjelovati u pretraživanju javno dostupnih baza podataka kemijskih spojeva i njihovih bioloških interakcija. Također će biti upoznati s programina za vizualizaciju kemijskih spojeva i njihovih kompleksa (ChemAxon, Pymol, VMD).

Radionicu vode **dr. sc. Višnja Stepanić**, **dr. sc. Marko Tomin** i **prof. dr. sc Sanja Tomić** s Instituta Ruđer Bošković (IRB) koji u svom radu primjenjuju metode MM u istraživanju interakcije kemijskih spojeva s biološkim molekulama, proteinima i nukleinskim kiselinama, u cilju razumijevanja mehanizma njihovog djelovanja i dizajna novih spojeva s biološkim djelovanjem.

**Program**

| 09:00-09:45 | Molekulsko modeliranje – što je to? Višnja Stepanić, IRB                                                             |
| ----------- | -------------------------------------------------------------------------------------------------------------------- |
| 09:45-10:30 | Komparativno modeliranje proteina. Molekulska dinamika. Marko Tomin, IRB                                             |
| 10:30-11:00 | pauza (kavu sponzorira HDIR)                                                                                         |
| 11:00-11:45 | Molekulsko uklapanje. Modeliranje farmakofora. Virtualni probir aktivnih molekula. Višnja Stepanić, IRB              |
| 11:45-12:30 | Modeliranje odnosa strukture i aktivnosti svojstava kemijskih spojeva. kvantitativni modeli. 1D-4D. Sanja Tomić, IRB |
| 12:30–13:00 | Klasifikacijski modeli. ADME. Molekularna sličnost. Višnja Stepanić, IRB                                             |
| 13:00-14:00 | pauza za ručak                                                                                                       |
| 14:00-15:00 | Crtanje kemijskih spojeva i pretraživanje baza podataka s biološkim aktivnostima. Višnja Stepanić, IRB               |