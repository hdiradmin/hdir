---
templateKey: activity-post
lang: hr
title: Molecular Modeling
date: 2014-07-23T13:25:00.000Z
description: Radionica o in silico metodama molekulskog modeliranja
activity: workshops
---
Cilj ove radionice bio je upoznati istraživače čiji se rad temelji na eksperimentalnim pristupima, s komplementarnim, *in silico* metodama molekulskog modeliranja (MM), te njihovoj primjeni u istraživanju raka. Na radionici su bile predstavljene neke od metoda MM koje se često koriste u interdisciplinarnom istraživačkom radu, kao što su komparativno modeliranje proteina, molekulsko uklapanje, molekulska dinamika, virtualni probir aktivnih spojeva, modeliranje (kvantitativnog) odnosa strukture i reaktivnosti (engl. Quantitative Structure-Activity Relationship, QSAR) te utjecaja fizikalno-kemijskih svojstava na ADME obilježja kemijskih spojeva (engl. Absorption, Distribution, Metabolism and Excretion). Uz kratki opis temeljnih pretpostavka i teorijske pozadine prikazani su konkretni primjeri iz prakse. 

U sklopu radionice polaznici su praktično sudjelovali u pretraživanju javno dostupnih baza podataka kemijskih spojeva i njihovih bioloških interakcija. Također su bili upoznati s programina za vizualizaciju kemijskih spojeva i njihovih kompleksa (ChemAxon, VMD, Pymol). Radionicu su vodile **dr. sc. Višnja Stepanić** i **prof. dr. sc. Sanja Tomić** s Instituta Ruđer Bošković (IRB) koje u svom radu primjenjuju metode MM u istraživanju intrekacije kemijskih spojeva s biološkim molekulama proteinima i nukleinskim kiselinama u cilju razumijevanja njihovih mehanizama (npr. DPP III) i dizajna novih lijekova.

**Program:**

| 09:00-09:45 | *Molekulsko modeliranje – što je to?* Višnja Stepanić, IRB                                                                                          |
| ----------- | --------------------------------------------------------------------------------------------------------------------------------------------------- |
| 09:45-10:30 | *Komparativno modeliranje proteina. Molekulska dinamika.* Sanja Tomić, IRB                                                                          |
| 10:30-11:00 | Pauza za kavu (pokrovitelj HDIR)                                                                                                                    |
| 11:00-11:45 | *Molekulsko uklapanje. Modeliranje farmakofora. Virtualni probir aktivnih molekula.* Višnja Stepanić, IRB                                           |
| 11:45-12:30 | *Modeliranje odnosa strukture i aktivnosti svojstava kemijskih spojeva. Kontinuirani modeli. 1D-4D.* Sanja Tomić, IRB                               |
| 12:30–13:00 | *Klasifikacijski modeli. ADME. Molekularna sličnost.* Višnja Stepanić, IRB                                                                          |
| 13:00-14:00 | Pauza                                                                                                                                               |
| 14:00-15:00 | *Crtanje kemijskih spojeva i pretraživanje baza podataka s biološkim aktivnostima.* Višnja Stepanić, IRB                                            |
| 15:00-16:00 | *Dohvat eksperimentalno određenih 3D struktura proteina/DNA preko Interneta. Vizualizacija i analiza kompleksa.* Sanja Tomić i Višnja Stepanić, IRB |



Radionica se održala na Institutu "Ruđer Bošković" u računalnoj učionici knjižnice V. krila, u srijedu, 23. srpnja 2014*.* g.