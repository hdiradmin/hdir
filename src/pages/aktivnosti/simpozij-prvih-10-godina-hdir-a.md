---
templateKey: activity-post
lang: hr
title: Simpozij Prvih 10 godina HDIR-a
date: 2019-06-04T19:36:00.000Z
description: Hrvatsko društvo za istraživanje raka (HDIR) slavi prvih 10 godina.
activity: conferences
---
Ove godine **Hrvatsko društvo za istraživanje raka (HDIR)** je proslavilo značajnu obljetnicu - u svibnju 2019. g. je navršeno prvih **deset godina od osnivanja HDIR-a**!

Još uvijek smo mlado društvo koje je od tridesetak individualnih članova **European Association for Cancer Research (EACR)** naraslo na preko 200 članova. Naš rast je značajan i to s ponosom ističemo u našoj krovnoj organizaciji EACR-u.

U proteklih deset godina možemo se pohvaliti izuzetno dobrom aktivnošću - iza nas je pet konferencija s međunarodnim sudjelovanjem te jedan simpozij s vrhunskim svjetskim predavačima, nekoliko radionica i brojna predavanja.

Našu desetogodišnju obljetnicu odlučili smo obilježiti prigodnim jednodnevnim simpozijem koji je bio posvećen mlađim članovima našeg Društva i koji su tom prigodom predstavili svoja istraživanja.


Simpozij je održan **4. lipnja 2019. g. u predavaonici III. krila Instituta "Ruđer Bošković"**.

Sudjelovanje na simpoziju je bilo besplatno i otvoreno za sve zainteresirane.

Program:

**9:15-9:30 Otvorenje**
**9:30-11:15 1. sekcija**

1. Višnja Stepanić, IRB - Polifenolima protiv raka
2. Maja Ledinski, PMF - Tajne antitumorskog djelovanja vitamina C
3. Marija Mioč, IRB - Krunasti eteri povećavaju osjetljivost tumorskih stanica na terapiju
4. Kate Šešelja, IRB - Generiranje novog TFF3 -/- soja na C57BL6N genetičkoj podlozi
5. Iva Bazina, IRB - Učinak stresa endoplazmatskog retikuluma na Trefoil factor family 3 (Tff3) deficijentne miševe
6. Tanja Živković Semren, IMI - Rak testisa i promjene u ciklusu limunske kiseline
7. Maja Jirouš, MEF Os - Antitumorska aktivnost novosintetiziranih kinolinskih hibrida na tumorskim stanicama in vitro

   
   **11:15-11:45 pauza za kavu**
   **11:45-13:30 2. sekcija**
8. Martina Radić, IRB - Otpornost na ciljanu terapiju u metastatskom melanomu
9. Juran Kralj, IRB - Profiliranje gena varijanti stanica raka jajnika različito otpornih na karboplatinu u svrhu proučavanja lijekom-potaknute epitelno-mezenhimalne tranzicije
10. Margareta Pernar, IRB - Određivanje ključne(ih) miRNA u svrhu reguliranja lijekom potaknute epitelno-mezenhimalne tranzicije
11. Ivana Samaržija, IRB - Određivanje sastava adhesoma integrina u istraživanju migracije i invazije stanica tumora i njihove osjetljivosti na kemoterapiju
12. Anja Kafka, MEF Zg - Različito ponašanje gena i proteina DVL1, DVL2 i DVL3 u astrocitnim tumorima mozga
13. Nikolina Rinčić, IRB - Uloga proteina GLI u karcinogenezi jajnika
14. Bastien Proust, IRB - Expression and subcellular localization of human NME6 protein in tumor cell lines

    **13:30-14:30 ručak [sponzorira Kemomed d.o.o.]**
    **14:30-16:30 3. sekcija**
15. Marija Pinterić, IRB - Uloga Sirtuina 3 u estrogen-posredovanoj proliferaciji MCF-7 stanica raka dojke
16. Iva I. Podgorski, IRB - Uloga Sirtuina 3 u trostruko negativnim stanicama raka dojke (MDA-MB-231) u uvjetima hiperoksije
17. Davor Nestić, IRB - Adenovirusi kao vektori za prijenos gena i vakcinaciju
18. Anamaria Đukić, IRB - Onkogeni potencijal varijanti E6 onkoproteina HPV-16
19. Blanka Tariba Lovaković, IMI - Profil elemenata u krvi, serumu i urinu muškaraca s rakom testisa
20. Miroslav Ćaćić, KBCSM - Karakteristike bolesnika s neuroendokrinim tumorima koji se liječe u KBC Sestre milosrdnice
21. Paola Kučan Brlić, MEF Ri - Od temeljnih istraživanja do imunoterapije tumora: translacijska istraživanja Centra za proteomiku
22. Jure Krasić, MEF Zg - EpiMark – Predstavljanje istraživačke grupe

    
    **16:30 Zatvaranje simpozija uz tortu**

Sponzor:

![](/img/logo_hr.jpg)