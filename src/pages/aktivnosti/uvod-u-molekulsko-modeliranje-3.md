---
hr:
  templateKey: activity-post
  date: 2020-12-01T23:00:00.000Z
  body: >-
    I ove je godine HDIR za širu znanstvenu zajednicu organizirao praktičnu
    radionicu na temu molekulskog modeliranja. Cilj radionice bio je upoznati
    istraživače koji u svom radu koriste eksperimentalne metode, s
    komplementarnim *in silico* metodama molekulskog modeliranja (MM), posebice
    s njihovom primjenom u istraživanju molekularnih osnova bolesti.


    Prvi dan na radionici su bile predstavljene neke od metoda MM-a koje se često koriste u interdisciplinarnom istraživačkom radu, kao što su molekulsko uklapanje, molekulska dinamika, komparativno modeliranje proteina i virtualni probir aktivnih kemijskih spojeva. Također je bilo obrađeno i modeliranje odnosa strukture i aktivnosti (engl. *Structure-Activity Relationship, SAR*) te utjecaja fizikalno-kemijskih svojstava na ADME/Tox (engl. *Absorption, Distribution, Metabolism and Excretion/Toxicology*) obilježja kemijskih spojeva uz primjenu raznih metoda uključujući metode strojnog učenja. Uz kratki opis temeljnih pretpostavki i teorijske pozadine, bili su dani konkretni primjeri iz prakse. Drugi dan polaznici su sudjelovali u pretraživanju javno dostupnih baza podataka kemijskih spojeva i njihovih bioloških interakcija. Bili su upoznati i s upotrebom programa za vizualizaciju kemijskih spojeva i njihovih kompleksa, te molekulsko uklapanje liganada u ciljnu makromolekulu (ChemAxon, Pymol, VMD).


    Radionicu su vodili **dr. sc. Višnja Stepanić**, **mr. sc. Luka Bilić, mr. sc. Sara Matić** i **prof. dr. sc. Sanja Tomić** s **Instituta Ruđer Bošković** koji u svom radu primjenjuju metode MM-a u istraživanju interakcije kemijskih spojeva s biološkim molekulama, proteinima i nukleinskim kiselinama, u cilju razumijevanja mehanizma njihovog biološkog djelovanja i dizajna novih spojeva.


    Radionica je održana virtualno u **četvrtak, petak i ponedjeljak, 3., 4. i 7. prosinca 2020. g.** s početkom u **9:30 h**.

    **Program**


    **3.12.2020.**


    | 09:30-10:15 | Molekulsko modeliranje – što je to? *Višnja Stepanić*                                                |

    | ----------- | ---------------------------------------------------------------------------------------------------- |

    | 10:15-10:45 | Pauza                                                                                                |

    | 10:45-11:30 | Molekulsko uklapanje. Modeliranje farmakofora. Virtualni probir aktivnih molekula. *Višnja Stepanić* |

    | 11:30-12:30 | Molekulska dinamika. Komparativno modeliranje proteina. *Luka Bilić*                                 |

    | 12:30-13:30 | Pauza                                                                                                |

    | 13:30–14:30 | Modeliranje odnosa strukture i aktivnosti / svojstava. Kvantitativni modeli. 1D-4D. *Sanja Tomić*    |

    | 14:30-15:30 | Klasifikacijski modeli. ADME. Molekularna sličnost. *Višnja Stepanić*                                |


    **4.12.2020.**


    | 09:30-11:00 | Crtanje kemijskih spojeva i pretraživanje baza podataka s biološkim aktivnostima. *Višnja Stepanić*                                  |

    | ----------- | ------------------------------------------------------------------------------------------------------------------------------------ |

    | 11:00-11:30 | Pauza                                                                                                                                |

    | 11:30-13:00 | Dohvat eksperimentalno određenih 3D struktura proteina / DNA preko interneta. Vizualizacija makromolekula. *Sanja Tomić, Sara Matić* |

    | 13:00-14:00 | Pauza                                                                                                                                |

    | 14:00-15:30 | Vizualizacija i analiza kompleksa. Molekulsko uklapanje. *Luka Bilić*                                                                |


    **7.12.2020.**


    | 09:30-11:00 | Zajedničko prolaženje kroz zadatke dobivene za rješavanje. *svi predavači*                                         |

    | ----------- | ------------------------------------------------------------------------------------------------------------------ |
  activity: workshops
  description: Radionica o komplementarnim in silico metodama molekulskog modeliranja
  title: Uvod u molekulsko modeliranje
en:
  templateKey: activity-post
  date: 2020-12-01T23:00:00.000Z
  activity: workshops
---
