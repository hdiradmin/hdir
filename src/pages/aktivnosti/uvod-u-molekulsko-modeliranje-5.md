---
hr:
  templateKey: activity-post
  date: 2022-11-24T16:06:19.529Z
  body: >-
    Cilj radionice je upoznati istraživače koji u svom radu koriste
    eksperimentalne metode, kao i zainteresirane studente, s *in silico*
    metodama molekulskog modeliranja (MM), posebice s njihovom primjenom u
    istraživanju molekularnih osnova bolesti i otkrivanju novih biološki
    aktivnih spojeva. Prvi dan na radionici će biti predstavljene metode MM koje
    se često koriste u interdisciplinarnom istraživačkom radu, kao što su
    molekulsko uklapanje i virtualni probir spojeva, molekulska dinamika,
    komparativno modeliranje proteina te modeliranje odnosa strukture i
    aktivnosti ((Q)SAR). Uz kratki opis temeljnih pretpostavki i teorijske
    pozadine, bit će dani konkretni primjeri iz prakse. Nakon uvoda, slijedi
    praktičan rad kroz rješavanje zadataka. Za potrebe radionice sudionici
    trebaju donijeti vlastita prijenosna računala s prethodno instaliranim
    programima Microsoft Teams, Marvin (ChemAxon) i PyMOL.


    Radionicu vode **dr. sc. Višnja Stepanić**, **dr. sc. Antonija Tomić** i **prof. dr. sc. Sanja Tomić** s Instituta Ruđer Bošković.


    Radionica će se održati tijekom tri dana s početkom u **četvrtak 8. prosinca u 9:30 h.** Prva dva dana održat će se uživo u dvorani Ivana Supeka (I. krilo) na Institutu Ruđer Bošković, a u ponedjeljak 12. prosinca on-line preko aplikacije Microsoft Teams. Ukoliko se epidemiološka situacija pogorša, radionica će se u cijelosti održati on-line.


    Za sudjelovanje na radionici potrebno je na račun HDIR-a (IBAN HR5023600001102084564) uplatiti kotizaciju u iznosu od 100 kn. Polaznici će dobiti potvrdu o sudjelovanju na radionici.


    **Sva mjesta na radionici su popunjena.**


    **Program**


    **8.12.2022.**


    | 09:30-10:15 | Molekulsko modeliranje – što je to? *Višnja Stepanić*                                                |

    | ----------- | ---------------------------------------------------------------------------------------------------- |

    | 10:15-10:45 | Osnove struktura makromolekula pohranjenih u bazi PDB. *Sanja Tomić*                                 |

    | 10:45-11:00 | *Pauza za kavu*                                                                                      |

    | 11:00-11:45 | Molekulsko uklapanje. Modeliranje farmakofora. Virtualni probir aktivnih molekula. *Višnja Stepanić* |

    | 11:45-12:30 | Modeliranje odnosa strukture i aktivnosti / svojstava. Kvantitativni modeli. 1D-4D. *Sanja Tomić*    |

    | 12:30–13:30 | *Pauza za ručak*                                                                                     |

    | 13:30-14:15 | Računalno ispitivanje strukture i dinamike proteina. Osnove molekulske dinamike. *Sanja Tomić*       |

    | 14:15-15:15 | ADME. Molekularna sličnost. Analiza podataka. *Višnja Stepanić*                                      |

    | 15:15-15:30 | *Pauza za kavu*                                                                                      |

    | 15:30-17:00 | Pretraživanje baza podataka i on-line predviđanje bioloških aktivnosti. *Višnja Stepanić*            |


    **9.12.2022.**


    | 09:30-11:00 | Dohvat eksperimentalno određenih 3D struktura proteina/DNA preko interneta. Vizualizacija makromolekula *on-line*. *Antonija Tomić* |

    | ----------- | ----------------------------------------------------------------------------------------------------------------------------------- |

    | 11:00-11:15 | *Pauza za kavu*                                                                                                                     |

    | 11:15-13:00 | Upotreba programa PyMOL za vizualizaciju makromolekula i njihovih kompleksa. *Antonija Tomić*                                       |

    | 13:00-14:00 | *Pauza za ručak*                                                                                                                    |

    | 14:00-16:00 | Vizualizacija i analiza kompleksa proteina s malim molekulama. Molekulsko uklapanje. *Višnja Stepanić*                              |


    **12.12.2022.**


    | 09:30-11:00 | Prolaženje kroz zadatke dobivene za rješavanje. *Antonija i Višnja* |

    | ----------- | ------------------------------------------------------------------- |
  activity: workshops
  description: Radionica o komplementarnim in silico metodama molekulskog modeliranja
  title: Uvod u molekulsko modeliranje
en:
  date: 2022-11-24T16:06:19.529Z
---
